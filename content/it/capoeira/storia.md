---
title: "Storia"
date: "2020-01-01"
tags: ["capoeira", "Firenze", "mestre boca nua", "boca nua", "capoeira axè"]
description: "Gruppo Capoeira Axè. capoeira Firenze"
---

# Le origini

Capoeira è un’arte marziale Brasiliana, tale definizione riesce solo parzialmente a definire la peculiarita’ di tale disciplina.
L’origine Africana è da ricondurre al periodo della schiavitù quando etnie diverse furono sradicate dai loro territori per essere trasferiti in Brasile ed utilizzati nelle piantagioni, nelle miniere, nelle case dei loro padroni.

Strumento di lotta e difesa personale la Capoeira diviene per gli schiavi una vera e propria disciplina difensiva che consente l’opportunità della fuga, la risposta alle violenze subite, la possibilità del raggiungimento dei “Quilombos”, le Repubbliche dove trovavano rifugio gli schiavi fuggitivi e dove si praticava liberamente la Capoeira.

Gli studi etimologici sul significato della parola Capoeira riportano al concetto di “radura”, “boscaglia rada”, “terreno disboscato”: la tradizione orale rimanda a tale luogo la pratica della Capoeira e a questo spazio il punto dove poter meglio affrontare i “capitaes do mato”, che cercavano di catturare i fuggitivi, per poi continuare la fuga.
Altre testimonianze paragonano il gioco della Capoeira con il combattimento tra galli (capao) o con il maschio di un tipo di pernice chiamato capoeira molto geloso ed aggressivo nella lotta contro i suoi rivali oppure si identifico’ con il nome capoeiras (panieri, cesti) contenenti pollame che gli schiavi portavano al mercato per identificare il gioco praticato da tali schiavi.

# Capoeira Angola

La Capoeira è suddivisa in Angola e Regional. La Capoeira Angola è un gioco caratterizzato da un tocco lento dove il capoerista mantiene il corpo in posizione medio-bassa. Pur comportandosi e muovendosi come se stesse scherzando o giocando, egli può lanciare calci con una velocità inaspettata, si muove come un serpente, salta come una scimmia, usa la testa come una zebra e con la precisione di un felino può arrivare con i piedi fino agli occhi dell’avversario. Fino ad oggi si considera Vicente Ferreira Pastinha detto Mestre Pastinha il più grande Maestro di Capoeira Angola e si attribuisce a lui la divulgazione di questo particolare stile.

# Capoeira Regional

La Capoeira Regional creata nella regione di Bahia da Manoel dos Reis Machado detto Mestre Bimba è basata soprattutto sull'uso dei calci ed è più facilmente paragonabile alle tradizionali arti marziali. In questo tipo di gioco si deve saper sfruttare la agilità delle acrobazie e la velocità dettata dal ritmo rapido del Berimbau. Il corpo è in continuo e rapido movimento sia in attacco che in difesa mantenendo una posizione medio-alta rispetto al terreno.

# Sport nazionale brasiliano

Dopo l’abolizione della schiavitù nel 1888 la pratica della Capoeira viene proibita, relegata ai margini della società continua ad essere praticata clandestinamente nelle strade. Solo negli anni trenta con la revoca della legge che la proibì, comincia a riacquistare una legittimita· sociale; si creano le prime scuole, viene riconosciuta come sport nazionale Brasiliano (1937) ed inizia cosi· ad essere sempre piu·praticata e conosciuta fino ad essere esportata in tutto il mondo.

